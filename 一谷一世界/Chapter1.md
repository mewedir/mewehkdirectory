一谷一世界(一) : 廣東歌

# 一谷一世界


歌, 對於好多人黎講, 同呼吸, 食飯一樣, 成為人生中一個不可或缺既一部份. 我亦都係一樣. 不過因為我 D 英文同國語都屎到爆, 所以由細到大, 我都係聽粵語歌多.

今日想同大家介紹一個 MeWe Group. 名字叫 [有廣東歌就唔會有世界末日Our Cantopop](https://mewe.com/group/5fb0ca3ee41a0353ac271fef]). 顧名思義, 呢個 Group 當然係討論廣東歌架啦. 呢個 Group 有句既我覺得好有 Feel, 佢話 : 

> 有廣東歌就唔會有世界末日

呢句野幾 Local, 又貼地, 作為香港人, 你懂的.

呢個 Group 大約有 18000 會員, 雖然個數目唔代表 D 咩, 但你大約知道, 有幾多人真係好喜歡廣東歌. 

呢個 Group 既版主叫 Rabbit Da, 人稱"兔大", 我見佢地響 Post 個部份做得好好, 有時 D Group 如果開放比會員 Post 野的話, 間唔中都有 D Off-Topic 既 Post 出現, 但以我所見, 全部 Post 都係介紹廣東歌. 有時有 D Youtube 既專訪之類, 總之都係圍繞廣東歌. 可以見到 D 版友好自律, 亦都好有 Heart 去一齊討論同維持呢個 Group, 講真好少見. 

而呢個 Group 另一個好正既一部份, 就係版主開始嘗試響每個月出一個民選既我最喜愛歌曲比版友投票, 呢部份對我黎講好有用, 因為我不嬲都聽開 D 舊歌, 新歌老實真係唔識, 我睇完個 Post 都可以去 Youtube Search 下 D 新歌黎聽.

不過呢度我可以比少少意見, 而家個 List 係由版主自己選出來再比大家投票, 其實於版主黎講都幾辛苦, 因為歌太多好難選. 我會建議其實可以響 Chatroom 比其他版友提名, 再用版友提議既 Emoji 數去排列出 Top 10, 再放響 Post 比其他版友投票, 咁我覺得大家都可以參與同公平.

至於佢 Chatroom 個部份, 聽講佢地 7x24 都有人 (我頂唔到追咁耐, 嘿嘿). 講既野都好多元化, 唔一定係廣東歌, 其他既 Topic 都有, 討論既氣氛都算幾濃厚.



Admin : 呢個 Idea 係我既一個新嘗試, 我想試下響入門 Group 度出一個介紹, 介紹下不同類型既 MeWe Group. 先旨聲明, 呢個系列既文章唔係由各版主提供, 係我自己親自入 Group, 觀察而寫成. 所以唔會齋讚或者彈. 所有野都係第一身既感受, 未必係岩. 但起碼唔會係膳稿.

而因為所有野都係我自己做, 所以出稿時間各方面都保證唔到 D 咩, 加上年紀大啦, 成日執筆忘字加成日有錯別字, 歡迎指正. 如果對呢個 Group/呢篇野仲有咩 Comment, 歡迎 Reply, 但唔好鬧交.

